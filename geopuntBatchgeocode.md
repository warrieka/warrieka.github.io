CSV-adresbestanden geocoderen
=============================

![](images/geopuntBatchgeocode.png)  Met deze tool kan je een CSV-bestand geocoderen, omzetten naar een kaartlaag. CSV: Comma Seperated Values, een tekstbestand waarin de waarden door een teken (de separator) meestal een komma of puntkomma gescheiden zijn. Als je CSV-bestand adres gegevens bevat kan je deze met deze tool op de kaart weergeven met hun correct [CRAB-adres](http://www.agiv.be/gis/projecten/?catid=34).

Deze tool is niet bedoeld om zeer grote bestanden te verwerken. Bestanden met meer dan enkele honderden records gaan zeer veel netwerktraffiek veroorzaken en kunnen dus belastend zijn voor het AGIV. Om de servers van agiv niet te zwaar te belasten is de toepassing beperkt tot een bepaald aantal rijen. 
Als je een AGIV account hebt, kan je gebruik maken van Crab Match om grote bestanden te valideren en geocoderen. Dit is een dienst van het AGIV, die je kan aanspreken via LARA. [Meer info](https://help.agiv.be/Categories/Details/213-Crab_Match_valideer_en_verrijk_je_adressenbestand)

#### Data inladen

Voor je een tekstbestand inlaad, moet je de separator ingeven. Je kunt ook de encoding instellen: 'utf-8' of 'ansi'. Dit is de set met speciale tekens die gebruikt worden. De meeste software in Vlaanderen gebruikt de 'utf-8' tekenset, maar als je een error krijgt bij inladen of sommige speciale tekens ( é, $, €, ...) worden niet correct weergeven, dan moet nog eens proberen met de ansi-tekenset.

Als je data correct ingeladen hebt, kan je de adres-kolom instellen. 
Je kunt ofwel met het volledige adres in 1 kolom opgeven. Het moet in de vorm *<straat> <nr>, <postcode of/en gemeente>* staan. 
Als je straatnaam, huisnummer en gemeente (of postcode) in een meerdere kolommen staan, kan je die elk in apparte kolom opgeven.

#### Data Valideren

Voor je de kaartlaag kunt aanmaken moet je de adressen valideren. Dit kan je met de bovenste knop naast de tabel. Hiermee worden alle adressen gevalideerd. Dit kan echter problemen opleveren met grote bestanden, omdat het AGIV de connectie bij langdurige verbindingen kan verbreken. Je krijgt dan een timeout error. 

Een beter systeem is de tweede knop te gebruiken (je kan die oproepen door rechts te klikken). Met deze knop valideer je enkel de geselecteerde rijen. Selecteer een 5 tot 10-tal rijen, valideer en dan controleer. 

#### Data controleren

Als een rij in groen wordt weergeven is er slechts 1 resultaat gevonden. Gele rijen bevatten meerdere opties voor valide adressen, selecteer de juiste uit de keuzelijst.  Je kan de ligging van een adres inspecteren met de derde knop (de verrekijker).

Bij rode rijen werden geen resultaten gevonden. Je kan proberen door de tekst in de tabel aan te passen en opnieuw te valideren, om een correct adres te bekomen. Als je geen correct resultaat vindt, kan je ook de locatie op de kaart prikken met de vierde knop (het vlagje). 

#### Toevoegen aan de kaart

Als je alle adressen die wenst toe te voegen, hebt gevalideerd, kan je deze toevoegen via de knop **Voeg alle gevalideerde adressen toe aan de kaart**. De resulterende kaartlaag bevat alle kolommen van de CSV plus gevalideerde adressen.
Via instellingen (*op menubalk: plugins/geopunt4QGIS/instellingen*) kan je instellen of er wordt opgeslagen naar een tijdelijke laag of een permanent bestand (shapefile of spatialite). Let op, een tijdelijke laag ben je kwijt als je QGIS afsluit.

![](images/geopunt4qgisBatchGeocode.gif "CSV-adresbestanden geocoderen")

[Foute adressen kunt u melden via LARA (enkel voor GDI-Vlaanderen)](http://crab.agiv.be/Lara) 
